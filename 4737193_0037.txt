27

lium praelatum Catullo eo insolentiae processisse ut eum
turpiter a Lesbia perfida desertum cavillaretur nihil mi·
tigatum studio poetae qui eum transmissis Callimachi car-
minibus lenire cuperet. Haec explicatio mihi quidem per-
quem mira videtur. Nonne enim potius Catulli erat in-
vehi in Gellium qui eum turpiter deceperat (cf. carm. XCI)
sicuti Caelium ubi primum aemulus factus erat haud cunc·
tantur agressus cst? Deinde vox ‘telis’ in v. 4. 7 non
potest intellegi de cavillationibus sed de carminibus con—
tumeliosis, quem sensum haud dubie eadem vox habet
in v. 8.: '
‘At fixus nostris tu dabi’ supplicium’
ubi subintellegendum certo est verbum ‘telis’ e versu an-
tecedente:
‘Contra nos tela ista tua evitamus amietu’.

Has ob causas mihi redeundum videtur esse ad hanc
Mureti aliorumque explicationem: Catullum postquam
sex illa carmina in Gellium scripsisset (LXXIV, LXXX,
LXXXVIII, LXXXIX, XC, XCI) causa neseio qua com-
motum voluisse in gratiam redire cum eo, illum vero per-
rexisse carminibus in Catullum invehi sicuti antea epi-
grammatis Catulli respondissit carminibus contumeliosis ¹).
Itaque recte hoc carmen post illa epigrammata est positum.
Sed qua re commotus cupivit poeta in gratiam redire cum
Gellio? Equidem credo hoc carmen scriptum esse post
reconciliationem cum Lesbia quae fortasse hanc proposu-
erat condicionem ut alterum amatorem, Gellium, quem
praeter Catullum fovebat mulier illa impudica, desineret
impugnare. Tale quid colligendum videtur ex tristi illo
loco LXVIII (b) 135—137.

Quae tamen etsi uno non est contenta Catullo

Rara verecundae furta feremus erae,

Ne nimium simus *stultorum more molesti.

¹) Hoc fortasse respexit Catullus XXXVII, 13: ‘Pro qua mihi
sunt›magna bella pugnata’.

 

