‚13

est ¹conversio Comae Berenices Callimacheae. Carmen
LXV paulo post fratris mortem scripsit poeta cf. v, 5
‘Namque mei nuper Lethaeo gurgite fratris Pallidulum
manans adluit· unda pedem'. Paulo post mortem fratris
etiam c. LXVIIP' scriptum esse e vementis doloris colli-
gitur quem spirant vv.90sqq.: ‘Troia - — —
Quaene etiam nostro letum miserabile fratri
Attulit. hei misero frater adempte mihi,
Hei misero fratri· iucundum lumen ademptum,
Tecum una tota est nostra sepulta domus,
Omnia tecum una perierunt gaudia nostra,
Quae tuus in vita dulcis alebat amor'. ⁸

(cf. Iu'ngclauss. p. 18 Schwab. p. 180).

Difficilius est iudicare de tempore carminis LXVIIIa.
Hoc carmine Catullus Manlio cuidam qui eum rogaverat,
ut animum suum (Manlii) morte uxoris gravissime fractum
et concussum transmittendis carminibus amatoriis recrearet
respondet se non esse parem iam tali muneri, interitu enim
fratris sui tota se de mente fugasse talia studia atque om-
nes delicias animi. Eandem ob causam (cf. v· 27 ‘quare‘)
valedixisse se amori Lesbiae, (de cuius impudicitia Manlius
in epistola sua mentionem fecerat), ideoque sibi non turpe
esse (id quod Manlius iudicarat), quod iam ‘quivis de me-
liore nota Frigida deserto tepefactet membra cubili’ sed
augeri hac re tristitiam animi sui.

Ex versibus igitur 25 sqq. colligendum est, poetam
dolore de fratris morte commotum valedixisse amori Les-
biae. Iam si comparamus c. LXVIIIb quod non secus ac
carmen LXVIIP scriptum cst post mortem fratris miramur
quod ut aperte testantur versus 135 sqq. 159. 160 eo tcm-
pore quo hoc c.LXVIIIb scriptum est, Catullus cum Les·
bia rationem habuit. Hoc certum est iam hanc ob causam
incidendum esse post v, 40 carm. LXVIII. Ista vero dif-
ficultas remanet. Quam Schwabius ita studuit removere

