38

esse. Iam si reputas annales Velusi modo editos fuisse
ansam Lesbiae renovandi cum Catullo consuetudinem,
quam egregie ea sententia quam ego supra (p. 25—28) de
ordine carminum tertiae partis accommodato temporibus
tuli hic confirmatur eo quod ante carmina illa CVII, CIX
quae coniungenda sint cum carmine XXXVI, invenimus
alterum illud carmen quo Volusius deridetur, carmen XCV,
quod fere eodem* tempore quo c. XXXVI scriptum esse
iam Schwabius iudicavit (p. 288). Cupiens igitur cum Ca-
tullo in gratiam redire Lesbia memor illius carminis XCV
quo Volusium perstrinxerat poeta hinc quaesivit ansam
efficiendi id quod voluit vovitque salse si sibi restitutus
esset Catullus electissima se Volusii scripta (de quibus
quidnam iudicaret Catullus, ex carmine XCV Lesbia co-
gnoverat) tardipedi deo se daturam. Laetus poeta carmine
XXXVI ‘Annales Volusi e. q. s.' his precibus respondit,
paulo post cc. CVII CIX scripsit.

Hoc novo argumento postquam illam de ordine car-
minum LXIX—CXVI sententiam probare contigit confi-
dentius iam suscipio carmina tertiae partis illustrare illa
sententia pro fundamento usus. Sequor vero hic ordinem ’
illum carminum quem in Lachmanni Hauptiique editioni-
bus invenies (supra de hac re disserui p. 21-24).

Tres carminum cycli hic inter cetera carmina eminent:

carmina LXIX—- LXXIII, LXXXVII LXXVI, CVII
CIX. Carminibus LXIx—-LXXIII primas de Lesbiae in-
fidelitate querelas effudit poeta; carmina LXXXVII LXXVI
cumulatam miseriam animumque poetae summe concussum
et perturbatum testantur3 carminibus denique CVII CIX
reconciliationem suam cum Lesbia celebravit Catullus.
Quod ad carmen LXXVI attinet non possum assentiri
Schwabio (p. 123. 124) qui iudicavit in perpetuum renun-
tiasse hoc carmine poetam Lesbiae amorem. Luctatur
sane animus Catulli secum gravissime ut eo se erigat, sed
hoc carmen ipsum testatur firmioribus adhue amoris vin-

