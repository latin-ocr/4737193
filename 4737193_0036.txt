26

dem, nam longiore tempore post illa carmina hoc esse
scriptum apparet e versu 5 sqq.
Caeli tibi: nam tua nobis.
Per facta exhibita est unica amicitia,

Cum vesana meas torreret flamma medullas.

Scriptum est hoc carmen C tali tempore quo Quin-
tius summoto iam Catullo Aufilenae amore fruebatur. Et
hic> ordo carminum rectus est, nam ante hoc carmen C
invenimus illud carmen (LXXXII) quo Quintium obsecrat
poeta ne sibi eripiat amorem Aufilenae. Fortasse ad ean-
dem Aufilenam spectat carmen LXXXVI, ibi enim eam
ob causam Quintia videtur appellari quod iam Quintius
cum ea rationem habet (cf. supra p. 4 de nominibus ‘Rufa’
‘Lesbius'). Quod· si verum est hoc quoque carmen apte
est positum post c. LXXXII. Duo praeterea extant car-
mina in Aufilenam CX, CXI quae sine dubio post c.
LXXXII sunt scripta.

Quod vero c. LXXXII inter ea invenimus carmina

. quae turbato amore Lesbiae scripsit poeta hoc quoque

recte se videtur habere, nam per se est probabile post illius
demum amoris perturbationem Catullum coepisse Aufile-
nam amare, id quod fortasse etiam e carmine C potest
colligi.

Restat ut ea carmina quae in Gellium scripsit poeta con·
sideremus. Sunt baec carmina LXXIV, LXXX, LXXXVIII,
LXXXIX, XO, XCI, CXVI. Ex carmine demum XCI
cognoscimus Gellium fuisse aemulum Catulli in amore
Lesbiae ef. vv, 5. 6.

Hac ipsa causa Schwabius videtur esse commotus ut
hoc carmen ante cetera in Gellium carmina excepto car-
mine CXVI iudicaret esse scriptum (cf. Schwab. p. 102),
quae vero causa nulla est. Neque eiusdem viri docti de
carmine CXVI possum probare sententiam, qui (p. 101. 102)
contenderit carmen CXVI primum omnium in Gellium
esse carminum. Ita.autem interpretatur hoc carmen: Gel-

